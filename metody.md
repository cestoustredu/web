---
layout: page
title: Přírodní podpora organismu
subtitle: Přirozená cesta k zdraví
permalink: /metody/
---
V rámci celostního přístupu využívám širokou škálu přírodních metod a podpůrných doplňků stravy, které podporují přirozené regenerační a samoléčebné schopnosti organismu.

## Mycoterapie, Yaoterapie - Vitální houby a tinktury

### Co je mycoterapie?

Mycoterapie je metoda inspirovaná především tradiční čínskou medicínou, ale opírá se i o moderní poznatky biochemie a imunologie. Vitální houby zde fungují jako adaptogeny - pomáhají tělu lépe se přizpůsobit zátěži a vracet se do středu tj. do rovnováhy. Nejde o "zázračné léčení", ale o jemnou a dlouhodobou podporu přirozených procesů v těle.

Mycoterapie může být vhodná:

- při dlouhodobé únavě a vyčerpání
- při opakovaných infekcích
- při psychické zátěži, úzkosti, poruchách spánku
- při potížích s trávením
- v období rekonvalescence
- jako podpůrná metoda při chronických potížích

Vždy se přizpůsobuje konkrétnímu člověku, jeho stavu a potřebám.

### Jak konzultace mykoterapie a yaoterapie probíhá?

Ve vzájemném rozhovoru, při kterém se zaměřuji na celkový stav těla i psychiky - jak se cítíte, jak spíte, jak zvládáte stres, jak funguje trávení a kde může být organismus dlouhodobě přetížený. Poté vybírám konkrétní vitální houby a bylinné tinktury na míru, ne "univerzální kombinace". Pracuji s kvalitními produkty MycoMedica, které mají ověřený původ a vysokou účinnost. Dávkování i délku užívání přizpůsobuji vašemu stavu a reakci těla. Sleduji průběh a vnímám jemné změny - fyzické i psychické.

### Účinky vitálních hub

- Posílení imunitního systému
- Protizánětlivé a antioxidační účinky
- Podpora detoxikace organismu
- Regulace cholesterolu a krevního tlaku
- Podpora jaterních funkcí
- Zlepšení duševní pohody a odolnosti vůči stresu
- Podpora léčby chronických onemocnění

### Mé nejoblíbenější houbičky a tinktury

Reishi, Coriolus, Hericium, Tremella, Chaga, Nosní vánek, Rozbití okovů, Nefritový závoj a další.

## Informační medicína Joalis

### Informační přípravky Joalis

Joalis je unikátní systém informační medicíny vycházející z poznatků tradiční čínské medicíny a moderní kvantové fyziky. Přípravky Joalis působí na informační úrovni a pomáhají organismu odstranit energetické blokády a toxiny. Jejich autorem je Mudr. Josef Jonáš (metoda řízené detoxikace).

### Principy Joalis

- Detoxikace na buněčné úrovni
- Obnovení správného toku informací v těle
- Podpora drenážních systémů
- Harmonizace energetických drah (meridiánů)
- Individuální přístup podle aktuálních potřeb organismu

## Schüslerovy tkáňové soli

### Biochemie podle Dr. Schüslera

Schüsslerovy soli jsou minerální soli používané k podpoře buněčného metabolismu a obnovení rovnováhy minerálů v těle. Dr. Wilhelm H. Schüssler první publikoval dvanáct základních minerálních buněčných solí, které jsou běžně přítomné v buňkách a tkáních organizmů a bez kterých není možný život. Nedostatek některých z těchto solí nebo narušení jejich jemné rovnováhy má za následek narušení zdraví.

Když je příslušná minerální živina doplňována ve formě, v které může být buňkami využita, můžou tyto znovu dosáhnout schopnosti normálně fungovat. Tyto soli se rozpouštějí a vstřebávají v dutině ústní, neobsahují cukr, laktozu ani lepek. Jsou velmi vhodné pro děti.

Přínosem celoživotního díla Dr. Schüsslera bylo hlavně empirické poznání, že minerální látky je potřebné podávat v nízké dávce a v tzv. rezonanční formě, které je možné dosáhnout jím popsaným výrobním postupem. Pro lokální účinek na kůži je výhodné používat kosmetické přípravky s obsahem minerálních solí.

### Využití

- Podpora metabolismu a buněčných funkcí
- Posílení kostí, zubů a pojivových tkání
- Zlepšení stavu kůže, vlasů a nehtů
- Podpora nervového systému
- Harmonizace minerální rovnováhy

Existuje 12 základních Schüslerových solí a 15 doplňkových, každá s specifickým účinkem na různé tkáně a systémy organismu.

## Bachovy květové esence

### Harmonizace emocí

"Zdraví závisí na tom, zda jsme v harmonii s vlastní duší." (Dr. Edward Bach)

Bachovy esence jsou přírodní přípravky z květů divokých rostlin a stromů, které pracují s emocionálním a duševním stavem člověka. Působí na různé emocionální stavy jako je strach, úzkost, deprese, nejistota a pocit osamělosti. Esence jsou navrženy tak, aby obnovily harmonii mezi myslí a tělem.

### Pomáhají při

- Strachu a úzkosti
- Stresu a přepětí
- Smutku a depresi
- Nejistotě a pochybnostech
- Vyčerpání a vyhoření
- Obtížích s koncentrací
- Traumatických zážitcích

## Léčivé rostliny, minerály, vitamíny a adaptogeny

### Evropské a čínské léčivé byliny (Yao)

Využívám jak tradiční evropské byliny, tak čínské léčivé rostliny (yao) používané ve východní medicíně po tisíce let.

### Minerály a vitamíny

Individuálně doporučuji doplňky na základě zjištěných nedostatků pomocí biorezonančního vyšetření.

### Adaptogeny

Adaptogeny jsou přírodní látky (rostliny a houby), které pomáhají zvyšovat odolnost organismu vůči stresu, podporují imunitní systém, zlepšují činnost nervové, trávicí a kardiovaskulární soustava, vyrovnávají hormonální hladiny. Pozitivně ovlivňují kognitivní funkce mozku, zpomalují stárnutí a přispívají k obnově rovnováhy v těle. Čili vracejí organismusmus na výše zmíněnou "cestu středu". Mezi nejznámější patří ženšen, rhodiola, ashwagandha, chaga, gynostemma, kustovnice a další.

### Účinky adaptogenů

- Zvýšení odolnosti vůči stresu
- Podpora energie a vitality
- Zlepšení duševní výkonnosti
- Harmonizace hormonálního systému
- Posílení imunity
- Zlepšení kvality spánku

## Individuální přístup

Každý člověk je jedinečný a jeho cesta ke zdraví je rovněž individuální. Proto vždy doporučuji kombinaci metod a přípravků na míru podle aktuálních potřeb a stavu organismu zjištěného pomocí diagnostických metod.

{: .text-center}
[Objednat konzultaci]({{ '/kontakt/' | relative_url }}){: .btn .btn-primary }
[Biorezonance]({{ '/biorezonance/' | relative_url }}){: .btn .btn-outline }
